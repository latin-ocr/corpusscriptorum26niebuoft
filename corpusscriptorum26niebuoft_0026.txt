xx DUCANGII

hominum atque silentio vindicarent, qui permulta de nostris
rebus , Gallorumque toto fere Oriente laudabiliter ac praeclare
gestis, haud comperta memoriae prodiderunt. quae certe
digna sunt, ut in iis commendandis immortalitati scriptorum
omnium certet industria, cum acres saepe aculeos ad gloriam
habuerint alienae, aut, ut verius dicam, cognatae virtutis

monumenta3 nec omnino ferendum sit, ut tot clarissimarum ’

exempla virtutum in tanta tamque diuturna apud posteros ob-
scuritate delitescant. scribere autem orsus sum ab expugnata
captaque a Gallis, tum Venetis Constantinopoli, partim editis
ad eam rem in Villharduinum‚ qui expeditionis huius, cuius
et ipse pars magna exstitit, exordia descripsit, observationi-
bus; partim etiam e probatis scriptoribus Graecis ac Latinis,
tum veteribus quoque monumentis e regiis tabulariis, quae
harum expeditionum consilia atque acta conservant, deprom-
ptis , totius historiae illius continuatione serieque contexta,
quae et salebris impedita explicaret, ac obscurata paeneque
obruta in lucem proferret. iam vero en ad novum aggredior
opus scholiis notisque illustrandum, quod propter vel eventuum
varietatem, vel rerum quas complectitur praestantiam, vel
eorum qui id elucubrarunt illustrem dignitatis gradum, praeci-
puam quamdam apud eruditos gratiam meretur et commenda-
tionem. ea est historia Comnenica, seu imperatorum Con-
stantinopolitanorum ex nobilissima Comnenorum familia, quae
prae ceteris, quae huiusce imperii gubernacula tenuerunt, no—
stris potissimum innotuit, tum ob bella quae cum Francis ac ’
Normannis gessit, tum propter varia cum iis pacis, atque adeo
connubiorum et affinitatum inita foedera. gentis istius incuna2-
bula ac incrementa primus publicavit Nicephorus Bryennius
Caesar, Annae Comnenae Porphyrogenitae Alexii Comneni im-
peratoris filiae coniux: vir non modo splendore natalium incli-
tus, ac magistratuum praerogativa, sed omni etiam disciplina- ,
rum genere quam excultissimus: in cuius quidem commentariis,
quae ad priscos illos nostrates Normannos, qui in Oriente non
modica bellicae virtutis edidere documenta, spectant, plurima
occurrunt intermixta. historiam a coniuge Bryennio exaratam
excerpsit et prosecuta est Anna comnena Caesarissa, eamque
in quindecim libros partita est, quibus Alexiadis appellationem

