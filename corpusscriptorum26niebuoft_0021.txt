ILLUSTRISSIMO VIRO DOMINO D.

IOANNI BAPTISTAE COLBERT,
'REGI AB INTIMIs CONSILIIS

ET SECRETIS‚

GENERALI AERARII MODERATORI‚

SUMMO RE'GIORUM AEDIFICIORUM
PRAEFECTO,

REGIORUM ORDINUM QUAESTORI,
MARCHIONI DE SEIGNELAY

CAROLUS DU FRESNE F.

Exigit officii mei ratio, vir illustrissime, ut vulgandam lu-
cubrationem hanc meam auspiciis non aliis committam quam
Tuis, cuius moderationi auctoritatique praecipuae quodcumque
in re aeraria munus gero, subiectum est. atque ad patroci-
nium quidem Tuum prae ceteris ambiendum cum id me satis
per se superque impellat, tum adducor inprimis amore ac stu-
dio isto singulari, quo et literas et literatos omni data occa-
sione prosequeris. qua enim es amplitudine animi, non minus
in liberalium quam in ceterarum etiam inferiorum artium reno-
vationem incubuisti hactenus: et quantum felicitatis attulisti
advecta per has restitutas rerum omnium affluentia, tantum
decoris illarum patrocinio conciliasti regno universo, cuius no·-

