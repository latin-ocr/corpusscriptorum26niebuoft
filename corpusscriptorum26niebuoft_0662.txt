202 CAROLI DU FRESNE

runt Augusti, Comnenicum identidem cognomen sibi arrogarint
familiaeque suae admiscuerint cognominibus, quo iura ad impe-
rium ex usurpatione aliundeve sibi quaesita veluti ex Comnenicae
familiae, cuius ex diutina possessione esse videbatur, legitima
successione firmarent. cum igitur Constantinopolitanum impe-
rium neque ex consanguinitate neque electione, sed ex quodam
ex utraque mixto iure deferretur, magni tamen fuisse constat
momenti ad illud consequendum aut sane ad usurpationem legiti-
mae successionis velo obtegendam , paternam et familiarem haere-
ditatem. huius certe specie et iure Alexium socerum a violenta
sceptri occupatione purgare conatur hocce loco Bryennius, dum
contendit illud capessere renuentibus ducis, aut abrogata iis av
proceribus potestate , ad Comnenos haereditatem veluti legitimam
delabi debuisse. verum si ad Comnenos devolutum fuit impe-
rium, quod ortus ex ea gente Isaacius id tenuerit , secundogeni—
tus Alexius primogenito Isaacio sebastocratori fratri praeferri non
debuit: si ex Ducarum affinitate, supererant quibus iustiori longe
titulo debebatur, iique Porphyrogeniti seu Porphyrogennetae, id
est post adeptam a parentibus dignitatem nati , quibus ex iure de-
beri videbatur. id ut diluat Bryennius , opponit primogeniti Isaa-
cii fratris consensum, et a Constantino Michaelis Ducae impera-
toris fratre recusatum, Constantino denique, Michaelis filio, ex
aetatis defectu abrogatum imperium. sed haec mera esse figmenta
quis non videt, cum Alexium constet imperium arte etin suas
>allectis partes proceribus et militibus consecutum , et ad illud fir-
mandum tum demum eiusmodi in medium post adeptam dignita.
tem adductas rationes. contrariis et oppositis prorsus usus vide-
tur Alex'ius Angelus, qui cum Isaacio fratri per summum nefas
eripuisset imperium, quo scelestam quoquomodo tegeret usurpa-
tionem, hac se unica defendit ratione: illud nempe per electionem
a proceribus solitam deferri, non per successionem, nisi super-
esset qui post adeptam dignitatem esset in lucem editus. ita pro
libitu quas sihi magis rebantur profuturas, tamquam arreptae ty-
rannidis velamen-ta, in medium afferebant rationes, quas prae-
terea rerum praeteritarum exemplis firmare haud aegre poterant,
cum nullum unquanr ad consequendam imperatoriam dignitatem
certum suerit ius definitum. de Alexio Angelo audiendus Inno-
centius 111. PP. l. 5 epist. ad eumdem Alexium: ex parte insuper
tuae celsitudinis adiecerunt, quod Alexio filio Isaclzii Angeli
¹ quondam imperatoris, qui act Philippum ducem Sueviae acces-
sit, ut imperium contra te ipsius possit auxilio obtinere, favo-
rem nullatenus praestaremus , quia imperium non debet ad eum
aliqua ratione devolvi, eum illud non per successionem, sed per
electionem nobilium conferatur: nisi forte genitus esset post ad-
eptum fastigium imperatoriae dignitatis, quod nunquam idem
Alexius poterat allegare, cum priusquam pater eius esset in im-

