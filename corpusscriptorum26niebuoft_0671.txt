IN NICEPHORI BRYENNII COMMENT. NOTAE. 211 ,

ad interiora iam progresso, in manu firti, sed favore‘divino
destitutus occurrit. certatur utrimque acerrime, et copiis paene
paribus, sed odiis maioribus, qualia sacrilegii dolor et zelus
fidei solet suggerere. quid multa? perit Christianus exercitus,
fidelium prosternitur acies, sanguis Christi redemptus sanguine
ab impiis effunditur, quodque miserabilius est, capitur impera- P 204
tor. redit qui evaserat particulatim exercitus, confusionem quae
acciderat nuntians. consternati sunt qui hoe audierunt, in gra.
via se dantes lamenta, et de vita et salute desperantes. interea
vir infidelis, sed magnificus, de tanto elatus successu, et de
collata victoria factus sublimior, imperatorem sibi praecepit
praesentari, et in contumeliam nominis et fidei Christianae, se.
dens in tlirono regio, eum mandat pedibus subiici, et scabelli
vice, eoram positis principibus ascendens et descendens ‚ corpore
utitur imperiali. tandemque pro tanto obsequio eum libertati
restituens, cum paucis ex suis MagnatibuS, quicum eo capti
fuerant, abire permisit. lzoc vero'- audientes principes imperii,
alium sibi praeficiunt: indignum arbitrantes, ut qui tam indi-
gna in proprio pertulerat corpore, in sceptris ageret, et digni-
tate fungeretur Augustali. insuper privatum oculis, et igno..
miniose tractatum, vitam vix indulserunt agere privatam. quod
ait hoc loco Tyrius, Diogeniano corpore, scabelli vice, usum
Sultanum, tradit etiam Scylitzes, qui id ex more fieri solitum a
barbaris istis nempe principibus scribit: εὕθῦς ἐμμανὴς οἷνέθορε
τοῦ θρόνου καὶ ὄρθὸς ἔστη. πεσόντα γάρ ὅμως πρὸ τῶν ποδῶν
αὐτοῦ πατήσας, ὥσπερ ἔθος etc, nota sunt quae de Temire ha-
bent scriptores. attigerunt praeterea hanc cladis Diogenianae hi-
storiam e Latinis ordericus vitalis l. 5 et 7, Albericus A. 1059,
Aithonus c. 15 et Sanutus 1. 3 part. 3 c. 8, prae ceteris vero
Guillelmus Apuliensis l. 2. rerum Normannicarum totam hanc
Romani Diogenis fortunam, varios successus, cladesque a Turcis
eo imperante Graecis illatas, ac denique funestum viri praeclari
exitum non insulso omnino carmine descripsit, ex quo quae ad
Bryennianos illustrandos commentarios videntur conferre, eo lu-
bentius, etsi prolixiora, proferimus, quo scriptor ille Alexio im-
peratori ferme coaevus, ac proinde Romani Diogenis temporibus
proximus, alias non omnibus passim videtur obvius.

interea Michael Romani iura regebat

imperii cum fratre suo, qui nomine dictus

Constantinus erat, quorum dominatio Graecis

perniciosa fuit, quia bellis otia semper

postpositis studuere sequi, luxusque dolosi

illecebris captos foedarat inertia turpis.

. horum temporibus Tarcos Orientis ab oris
ingressos fugit gens territa Christicolarum,
qui Romaniae loca diliciosa colebant.

