EPISTULA. vu

veras catholicam veritatem3 et nebulas haereticae fraudis, toto
septentrione dudum offusas, mentis divinitus illustratae felici
perspicacia discusseras. arcebant ne sequerere oblatam lucem
infulae ac diademata, tenacissimum vinculorum genus. Tu
tamen collecta in Te unam trium Orientalium fide ac pietate
regum, *Christum olim stellae ductu, Herode frustra ringente,
quaerere ausorum, regina trium populorum, perruptis omni-
bus obstaculis, ad Christi vicarium, haeresi calcata, cucurri-
sti3 verae religionis exercendae facultatem haud caro emi rata
iactura regnorum. macte rara gloria inusitatissimae virtutis,
qua dynastis Borealibus prima post funestam defectionem illa-
rum regionum signum exempli salutaris extulisti. sed haec
ampliora sunt quam ut angustiis epistolae arctari debeant. ad
Bryennium redeo. qui hunc suum in publicam lucem reditum,
atque in Latium transitum, ita demum auspicatum fore intelli-
gens, si benignitate favoris Tui, quasi astri natalis benefico
aspectu fortunetur, Te ambit, Tibi supplicat, Tuum patroci-
nium implorat. suum praeterea (ut est homo gratissimus) r
remuneratur interpretem: dum eum velut Maiestati Tuae devo-
tissimum clientem, amplitudinisque ac gloriae studiosissimum
Tuae , obsequiis admovere vestris et insinuare gratiae conatur3
haud sane fucato testimonio, quippe a factis semper solidis-
que officiis, ubi operae navandae occasio vocaverit, fidem ac
experimentum, habituro.

