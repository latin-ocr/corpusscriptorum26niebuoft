xvi DUCANGII

men ab eruditis quibusque ad immortalem gloriam facilius tra-
ducatur. certe cum amplissima laudum accessione aucta sit
atque locupletata Gallia, ex quo Ludovicus subditorum sibi
populorum splendori et commodo tanta cum animi contentione
invigilat, id diligentiae praesertim et industriae Tuae, vir
illustrissime, memori animo illa adscribit, quod ardua tanti
principis consilia strenuus plane fidusque administer exsequeris.
si redditum ab rege populis terra marique commercium3 si
principatum illum eloquentiae, quem etiam Romani Gallis ali-

quando detulere, nunc quasi postliminio recuperatum3 si resti- .

tutam denique suam artibus omnibus celebritatem merito illa
gloriatur: hoc opera quodammodo Tua perfectum agnoscit, qui
omnem ingenii ac solertiae vim in mandatis regiis conficiendis
tam operose impendis. eodem pariter iure obstrictam se Tibi
profitetur bibliotheca regia, quam a Francisco I inchoatam,
ab Henrico II et Catharina Medicea non mediocriter adauctam,
rex idem noster nova manuscriptorum voluminum accessione
locupletavit. ea enim et numero propemodum infinita, et ra-
ritatis laude omnium haud scio an praestantissima, ita studio
Tuo incredibili sunt conquisita, ut non tam auxisse, quam no-
vam bibliothecam effecisse dicendus sit, atque adeo divisam in
maioribus suis, in se collectam, Te procurante, gloriam con-
iunxisse. sed et praecipuum bibliothecae istius decus, pre-
tiosa illa raraque numismata, quae a serenissimo Aurelianen-
sium duce Gastone collecta tanto labore tantoque delectu, tum
coronae, ut aiunt, regiae legata, nunc asservantur ibi diligen-
ter, quotidie ab rege consiliis Tuis incitato mirifice multipli-
cantur. ac ne reconderetur fons ille eruditionis uberior, eo-
dem quo bibliotheca constructa est loco, Academiae virorum
totius Europae peritissimorum, Te suadente, constitutae3 qui
cum eo parati accedant certis quibusdam diebus ad omne hu-
manioris doctrinae genus tractandum, tum si quid inter dispu-
tandum dubii forte controversique acciderit, illico ad librorum
auctoritatem, quasi ad decretorium iudicium confugiant. at-
que hoc m memoriam revocat, haud absimilem olim imperaâ€”
torum quorumdam Byzantinorum pro re literaria curam3 qui
insignem Constantinopoli bibliothecam instituerant, et ipsi cu-
randae perficiendaeque praefecerant viros omnino duodecim,

