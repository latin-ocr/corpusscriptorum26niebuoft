xxn DUCAN GH PRAEFATIO.

obtinuerit. et sane ea voluntatis et animi propensione fuisse -
Manuiilem in Latinos profitentur scriptores omnes, ut inde non
semel subditarum sibi gentium invidiam ac odium conflarit. at
cum Cinnami historia haud ita pridem ex mss. Codicibus eruta,
nondum regiis typis ac Luparaeis ornamentis donata esset, hanc
iis committere operae pretium visum est, ne quid hac in re ad
historiae Comnenicae laudem deessetdet commendationem. ve*
rum cum ea omnia quae sparsim de rebus potissimum nostrati-
bus in hac nobilissimorum scriptorum triade interseruntur, ut
dicam quod res est, non ita sint explicata , in medioque posita
(quia de rebus exteris ἀκριβῶς et enucleate scribere oppido dif-
ficile est), ut a scriptoribus coaevis arcessito lumine non indi-
geant, eorum cum Bryennii Annaeque et Cinnami narrationibus
comparationem institui, ut rerum quae describuntur veritas>
elucescat et eorum infirmetur fides, si quando socero gener,
parenti fllia et principi subditus, plusculum etiam quam conce-
dit veritas, indulserint. quamquam nuda hac et simplici col-
latione minime contentus, difficiliores insuper magisque per-
plexos elegantis istius historiae Comnenicae nodos pro virili ’
extricare studui, atque e tenebris eruere multa quae ad res By-
zantinas spectant, non obvia cuivis et expedita. porro ut im-
peratorum ac principum, tum Graecorum, tum Latinorum et
Turcorum, quorum passim in tota hac historia iniicitur mentio,
familiae et stemmata facilius dignoscerentur, non gentis ¹dun-
taxat Comnenicae, sed etiam Bryennianae, atque adeo Norman-
nieorum Apuliae ducum et regum Siciliae et Turcicorum ac Ico-
niensium Sultanorum indices genealogicos praemittere consul-
tum putavi3 interim dum totum quod de familiis orientalibus
digessi opus in publicum prodeat. iis denique adiungere visum
est topographiam et descriptionem constantinopoleos, aliquot
annis antequam urbs in Turcorum potestatem concederet a
Christophoro de Bondelmontibus Florentino exaratam, brevio-
ribusque notis illustratam3 ut et praeclarum Pauli Silentiarii
de Sophiana aede poe'ma, quod in manus meas affecta paene
huiusce operis editione pervenit, cum rem gratam facturum me
eruditioribus arbitratus sim, si haec inedita historiae Byzanti·-
nae monumenta in publicum proferrem.

