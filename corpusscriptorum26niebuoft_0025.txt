 

P R A E F A TI Ο
IN HISTORIAM

IOANNIS CINNAMI.

Cum propensus erga literas omnes artesque ingenuas amor,
non decorus solum principibus viris, iisque quos ad hominum
imperia magnasque res et arduas capessendas, seu virtus , seu
natura genuit, sed etiam perutilis iure censeatur: tum is ma-
xime qui versatur in hoc studio, quod in historiae et antiqui-
tatis scientia situm est. ex ea quippe non superiorum modo
notitiam aetatum, sed et certa civilis prudentiae petunt docu-
menta, et alienis exemplis et casibus in suis vel communibus
gerendis rebus nullo suo periculo cautiores evadunt. et vero
historia magistra morum, et regula'posteris est, ad quam
vitam dirigere suam iubentur3 et quaedam clara lux veritatis,
⁸ quae sicubi aberrent, aut degenerent, pravitatem erroremque
in obscuro esse non sinit. prae reliquis autem Constantinopo-
litanorum imperatorum annales frequenti rerum humanarum
fortunaeque, quam in iis legere est, vicissitudine, quid tenen-
dum vitandumque sit, attentis variorum eventuum aestimato-
ribus haud obscure demonstrant. huius porro Byzantinarum
historiae rerum in eam ego partem studiose mihi, ac sane, ni
fallor, utiliter incumbendum putavi, quae et videbatur a nostris
hominibus adhuc aut ignorata, aut relicta, et arctiori cognatio-
nis nexu cum Gallicis devincta atque coniuncta, lucis iisdem
plurimum afferre posset. eos igitur commentariis et animad-
versionibus auctores illustrandos constitui, qui in id praecipue
stylum contulerunt, ut eam literis consecrarent: ut appareat
non frustra amplissimos viros, qui universam Byzantinam
historiam typis regiis hactenus edendam curarunt , operam col-
locasse, quo non senescentem modo, sed exstinctam prope,
scriptorum tam illustrium laudem et memoriam ab oblivione

