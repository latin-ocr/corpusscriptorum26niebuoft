’ SERENISSIMAE DOMINAE

CHRISTINAE ALEXANDRAE

SUECORUM‚
GOTTHORUM ET WANDALORUM

REGINAE

PETRUS POSSINUS
E soc. lusu FELICITATEM.

 

Non solus venio quo benignissime invitare dignata es, ad
istam in Tuis nuper Romanis exponi coeptam aedibus locu-
pletissimam et vere regiam bibliothecam tuam, Serenissima
Regina. adiungit en se ultro mihi comitem transmarinus ad-
vena, homo quantivis pretii3 a natura incertum, an a fortuna,
an a virtute commendabilior: quem ubi nominavero, statim,
scio, admissione dignum hospitioque iudicabis. Nicephorus
hic est Bryennius, dignitate Caesar, matrimonio Annae Co—
mnenae coniux, gubernandi usu et sapientia praeclarus, ex-
cellens militari fortitudine, pietate ac religione praecipuus;
denique vir tantus, >ut inter eius illustres dotes et celebra-
tissimas laudes illa paene omnium censeatur infima, quod
eruditorum et disertorum sui saeculi princeps est existima-
tus. huic tali ac tanto veniendi ad maiestatem Tuam duplex
<causa est. nam et Te claro famae praeconio procul cogni-
tam visere ac venerari coram gestit, reginam regio fastigio
maiorem3 in qua claritatem natalium longe* maximam, atque
adeo augustam, ingenii, sapientiae, facundiae dotes exsupe-
. rant: et harum rursus ipsarum micantissimis licet luminibus,

